# Przygotowanie do obozu

To co zabieracie ze sobą na obóz/biwak w dużej mierze zależy od tego gdzie jedziecie, o jakiej porze roku i na jaki czas. W tej części jednak przygotowaliśmy kilka uniwersalnych porad, które mogą się przydać niezależnie od wymienionych czynników. Szczególnie powinno Wam zależeć na przygotowaniu ekwipunku na wyjazd, tak aby plecak nie był za ciężki - zgodnie w myśl *ultra light,* a jednocześnie aby mieć ze sobą wszystko co jest niezbędne. Należy też skupić się  na tym, aby to co ze sobą zabieracie miało jak najmniejszy wpływ na środowisko naturalne.

## Przygotowanie indywidualne

1. ekwipunek osobisty

krok 1: Od czego zacząć? Co zabrać?

Zaczynamy standardowo jak każde inne pakowanie. To znaczy szykujemy wszystkie rzeczy, które chcemy wziąć lub uważamy, że będą nam potrzebne.

krok 2: Waga

Kiedy mamy przygotowane rzeczy na biwak/obóz możemy przejść do ich ważenia. W tym celu warto zaopatrzyć się w wagę kuchenną. Po co? Otóż po to, żeby wziąć ze sobą jak najlżejsze rzeczy. To, że dana rzecz wydaje nam się lżejsza od drugiej nie znaczy, że tak właśnie jest, kluczową decyzję podejmie za nas waga kuchenna. Jest ona dużo bardziej precyzyjna niż standardowa - każdy gram ma znaczenie! Ważąc przedmioty warto zapisywać ile co waży.

krok 3: Eliminacja

Kiedy mamy przygotowane i zważone wszystkie rzeczy pora na eliminacje. Spójrz na sprawdzoną listę i zdecyduj którą z rzeczy lepiej wziąć ze sobą. Może akurat masz w domu 2 podobne przedmioty przydatne na obóz? Porównaj ich wagę i wybierz lżejszy przedmiot.

Popatrz jeszcze raz wszystko, na każdą rzecz z osobna. Zastanów się czy na pewno użyjesz danej rzeczy lub czy da się zastąpić ją inną lżejszą np. metalowa menażka, czy nie lepiej wziąć plastikową miskę lub pojemnik na żywność? Oczywiście! Takich rzeczy jest masa, wszytko zależy od Twojej wyobraźni w tym zakresie.

krok 4: a może mogłoby być tego mniej?

Mamy już wyeliminowane rzeczy cięższe i zastąpione lżejszymi, wszystko fajnie i wygląda na to że to koniec. Otóż nie! Wyobraźcie sobie, że część rzeczy może być o wiele lżejsza. Jak to mówią nic nie waży nic, dlatego starajmy się zmniejszać wagę jak tylko się da np., szczoteczka do zębów, ucinamy jej trzon tak żeby można było jej swobodnie używać, zaoszczędzimy tym kilka gramów wagi, ale także sporo miejsca w kosmetyczce. Nie przejmujcie się myślą, że to tylko kilka gram które nie zrobią żadnej różnicy. Kiedy znajdziecie więcej takich rozwiązań te kilka gram przerodzi się w dość odczuwalną wagę. Pamiętajcie oczywiście, że nie chodzi tu o niszczenie rzeczy. Dlatego zabiegi z przycinaniem, odrywaniem itp. musicie bardzo dobrze przemyśleć. Najlepiej założyć, że dana rzecz będzie służyła nam przez długi czas.

2. Środki czystości/higieny osobistej

Pakując się na biwak warto zaopatrzyć się w środki czystości oraz środki higieny osobistej, które będą przyjazne dla środowiska jak i dla nas. Oczywiście każdy z nas ma indywidualne potrzeby, poniżej zaproponowaliśmy produkty, które są powszechne w użytku oraz są zamiennikami zwykłych środków nie do końca przyjaznych środowisku.

* Pasta do zębów - zwykłą pastę do zębów można zastąpić naturalną pastą np. kokosową - najlepiej w małej tubce lub przelaną do mniejszego opakowania. Ciekawym rozwiązaniem jest także stosowanie pasty do zębów w tabletkach lub w proszku. Pastylki lub proszek zajmą na pewno mniej miejsca i będą mniej ważyć niż tradycyjna tubka z pastą.

* Dezodorant - najlepszym rozwiązaniem w przypadku dezodorantu jest stosowanie go w kremie. Wiele takich produktów można znaleźć w sklepach internetowych lub zrobić samemu. Produkty ze sklepów zazwyczaj są pakowane w szklane słoiki, jednak wybierając się na wyjazd spokojnie można przełożyć część kremu do mniejszego pojemnika. Jeśli nie jest się zwolennikiem dezodorantu w kremie najlepszym zamiennikiem są sztyfty z naturalnych składników. 

* Mydło - to doskonały zamiennik zbędnych żeli pod prysznic, jego główne zalety to to, że waży niewiele, ale także można je stosować do mycia włosów, a nawet ubrań. Obecnie w drogeriach jest dostępnych wiele mydeł ekologicznych. Najlepsze naturalne mydła to szare, czarne, siarkowe. 

* Szampon - jego dobrym zamiennikiem jest wspomniane mydło naturalne. Jednak śmiało można używać także tych w płynie jedynie o naturalnej bazie np. szampon z pokrzyw czy skrzypu. Istnieje także  możliwość korzystania z szamponu organicznego w kostce, jest to także dobra forma. 

* Papier toaletowy - najlepszym rozwiązaniem jest używanie szarego papieru, rozkłada się on po kilku dniach. Papier ten należy zakopać w ziemi po użyciu.

* Środek do prania - tu jest wiele możliwości można po prostu wziąć trochę zwykłego proszku do prania (jednak należy pamiętać o używaniu go z dala od zbiorników wodnych), można także prac szarym mydłem lub przygotować własny płyn do mycia z szarego mydła i wody.

## Przygotowanie grupowe

Z ekwipunkiem, który zabieramy grupowo sytuacja nie jest tak skomplikowana jak z rzeczami osobistymi. Rzeczy grupowych bierzemy zdecydowanie mniej a do tego dzielimy się nimi z resztą ekipy. Poniżej zamieściliśmy propozycje jak przygotować się do poszczególnych działek.

1. Żywność 

Przed wyjazdem konieczny należy zaplanować ile posiłków dziennie chcemy jeść, co chcemy jeść i w jakich ilościach. Najlepiej rozpisać listy zakupów na dany dzień. Część produktów długoterminowych można zakupić przed wyjazdem i rozdzielić je między osoby biorące udział. To zdecydowanie ułatwi kwestię braku sklepów na trasie.

2. Sprzęt obozowy

* Namioty - podstawowy sprzęt obozowy. Koniecznym jest sprawdzenie stanu namiotów i jego faktycznej pojemności przed wyjazdem. Po sprawdzeniu można przejść do rozdzielania części namiotu. Jeden namiot można podzielić na stelaże, tropik i podstawę. Waga poszczególnych części nie jest sobie równa więc dobrą praktyką jest wymiana częściami między sobą. 

* Apteczka - jest kolejnym niezbędnym przedmiotem na trasie. Nie potrzeby, aby każdy z uczestników miał własną, wystarczy jedna większa na grupę - wyposażona w podstawowe materiały pierwszej pomocy.

* Butle gazowe i palniki - w zależności od tego co planujemy spożywać na wyjeździe musimy do tego zabrać odpowiedni sprzęt. My z doświadczenia polecamy małe butle gazowe z palnikami. Są bardzo lekkie (500 g) i wystarczają na dłuższy czas. Najlepiej mieć ze sobą 2 butle na grupę do 10. Stanowczo odradzamy planować gotowanie na ogniskach, jest to o wiele trudniejsze do przygotowania, uzależnione od pogody, a także niebezpieczne i szkodliwe dla środowiska. 

* Naczynia - jeśli już zdecydowaliśmy się na gotowanie na palnikach koniecznie musimy mieć ze sobą odpowiednie naczynia. Dobrym wyborem na pewno będzie kociołek aluminiowy - jest lekki, a do tego posiada pokrywę, w której można także gotować. Jeden kociołek z pokrywą wystarczy na grupę do max 8 osób.

3. Środki czystości

Oprócz wymienionych wyżej osobnych środków czystości trzeba zaopatrzyć się też w rzeczy, z których będzie  korzystał każdy przecież bez sensu brać np. 10 płynów do naczyń - wystarczy jeden na grupę. Płyn do naczyń można zrobić samemu lub zakupić ekologiczny w sklepie. Do jego zrobienia potrzeba jedynie płatków mydła szarego rozpuszczone w wodzie, glicerynę i ewentualnie olejek zapachowy. Jeśli nie czujecie, że płyn nie jest konieczny podczas wyjazdu, naczynia można myć samą wodą. Podczas mycia należy wtedy pamiętać, aby unikać zbiorników wodnych.

Pamiętajcie także o środkach ochronnych takich jak płyn antybakteryjny, środek na komary i kleszcze lub maść na ukąszenia owadów - te środki także można wziąć po jednej sztuce na grupę.

4. Śmieci 

Jest to zdecydowanie jest to jeden z większych problemów na trasie. Przed wyjazdem warto się odpowiednio przygotować, aby nie było z nimi zbędnych problemów w trakcie. Przykładowo dobrym rozwiązaniem jest posiadanie butelek wielorazowych lub z filtrem czy używanie woreczków wielorazowych na warzywa i owoce. Koniecznie weźcie worki na śmieci i pamietajcie zeby nic po sobie nie zostawiać.

5. Program 

To co chcecie wypracować na wyjeździe i w jaki sposób zależy od Was i od Waszej kreatywności. Warto przed wyjazdem rozpisać wspólnie program, aby urozmaicić wędrówkę. Polecamy także zrobić listę ciekawych miejsc w regionie, które możecie odwiedzić. 

